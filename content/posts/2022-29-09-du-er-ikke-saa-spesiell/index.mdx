---
title: Du er ikke så spesiell som du tror
author:
  - Marius Solbakken Mellum
date: 2022-09-29
categories:
  - Cyber Security
  - Sentinel
  - MDR
description: Cybersikkerhet er viktigere enn noen gang. Flere og flere bedrifter blir rammet av cyberangrep, noe som kan få fatale konsekvenser for den som blir rammet. Å få på plass grunnleggende cybersikkerhet trenger, ifølge Amesto Fortytwo, verken å koste en formue eller være komplisert. Man må bare tenke smart.
hero: media/splash.jpg
slug: du-er-ikke-saa-spesiell
---

# Du er ikke så spesiell som du tror

Cybersikkerhet er viktigere enn noen gang. Flere og flere bedrifter blir rammet av cyberangrep, noe som kan få fatale konsekvenser for den som blir rammet. Å få på plass grunnleggende cybersikkerhet trenger, ifølge Amesto Fortytwo, verken å koste en formue eller være komplisert. Man må bare tenke smart.

Mange bedrifter kvir seg for å ta tak i arbeidet med å sørge for at bedriften til enhver tid er beskyttet mot cyberangrep. Kanskje fordi de tror at det er en veldig komplisert og kostbar affære. Men ifølge Marius Solbakken og Remi Vandemir hos Amesto Fortytwo, trenger det verken å være komplisert eller kostbart å sikre seg mot cyberangrep.

## Det er dyrt å være unik
Mange bedrifter lurer seg selv til å tro at deres sikkerhetsutfordringer er unike, og henvender seg derfor ofte til leverandører som lager unike løsninger tilpasset sin bedrift. Det kan bli kostbart både på kort og lang sikt. Sannheten kan være at den beste sikkerhetsløsningen for din bedrift allerede er utviklet.

 – Det er ytterst få bedrifter hvor kjøp av tusenvis av konsulenttimer er den rette måten å sikre sitt miljø på, sier Marius Solbakken, Partner og Principal Cloud Engineer hos Amesto Fortytwo.

– I stedet bør man skaffe seg en leverandør som er opptatt av standardisering av regelsett og trusseletterretning på tvers av sine kunder, hvor én kundes forbedring gir en forbedring for alle, sier Marius videre.

Samarbeider med de store for å være helt fremme teknologisk
Amesto Fortytwo har spesialisert seg på sikkerhet levert som en tjeneste, og de samarbeider med blant annet Microsoft. Ved hjelp av sine forskjellige samarbeid, muliggjør Amesto Fortytwo både store og små kunder å proaktivt stoppe og reaktivt oppdage uønsket aktivitet i sine systemer.

 – Ingen små og mellomstore bedrifter, og også få store, klarer å holde seg oppdatert nok på nye trusler og alt som skjer innenfor cybersikkerhet til enhver tid. Til det skjer utviklingen alt for fort, sier Remi Vandemir, Partner og Director hos Fortytwo.

 – Derfor samarbeider vi tett med bransjeledere som innehar kapasiteten til å holde seg oppdatert, og leverer standardiserte konfigurasjoner av deres løsninger, med små justeringer for å tilpasse løsningen til kundens bransje og liknende, fortsetter Remi.

 – Alt er levert som en tjeneste, og på den måten klarer vi å levere sikkerhetsløsninger som sørger for at bedriften din til enhver tid er sikker uten at kostnadene er astronomiske, skyter Marius inn avslutningsvis.