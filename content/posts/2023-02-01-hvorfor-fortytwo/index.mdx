---
title: Hvorfor vi er Fortytwo
author:
  - Remi Vandemir
date: 2023-02-01
categories:
  - Culture
  - DevOps
  - Platform Engineering
description: IT-bransjen i Norge er inne i en krevende tid. Det dukker stadig opp mindre ekspertselskaper som i neste omgang blir kjøpt opp av de store. Hvordan skal vi hindre at innovasjonstakten går ned når IT-eksperter samles på denne måten?
hero: media/DALL·E 2023-01-23 13.16.34 - An Andy Warhol style painting of a fluffy monster wearing sunglasses.png
slug: hvorfor-vi-er-fortytwo
---

I februar 2022 begynte jeg i selskapet som noen måneder senere ble lansert som Amesto Fortytwo. Målet var å samle de beste i bransjen, overbevist om at Norge trengte en ny IT-aktør, som våget å være annerledes, som ønsket å disrupte, som ville gjøre noe ikke alle prøvde på, en spesialist, en ekspert.

## Vi er alltid oppdaterte og motiverte
IT-bransjen i Norge er inne i en krevende tid. Det dukker stadig opp mindre ekspertselskaper som i neste omgang blir kjøpt opp av de store. Hvordan skal vi hindre at innovasjonstakten går ned når IT-eksperter samles på denne måten?

Private og offentlige selskaper ansetter i større grad egne eksperter fremfor å benytte konsulenter. Hva skjer når de store utfordringene er løst? Når skyen er etablert, når alt er cloud native, og alt er selvbetjent? Cloud Excellence, DevOps, Security Centres – alle ekspertteamene – hva skal virksomhetene med tung skyprinsipalkompetanse da? Og hva skal prinsipalene finne på når virksomheten går over i drift og forvaltning?

> I konsulentbransjen er vi stolte over mangfoldet av utfordringer og kunder. Konsulentene får en unik og enormt bred kompetanse, som kommer våre kunder til gode. Dette forsvinner om du tilbringer 3-4 år i én virksomhet.

## Vi har tiltrekningskraft
Et lite år senere er vi nesten 40 eksperter, håndplukket og headhuntet for å etablere Amesto Fortytwo. Vår ambisjon er ikke å bygge for å selge. Vi skal innovere. Vi skal hjelpe kundene å ta ut effekten av cloud ved bruk av riktig teknologi. Vi er teknologer. Vi er eksperter.

Hos oss har vi ikke begrensning på ferie, eller utstyr til jobben, da vi mener at den ansatte selv er best egnet til å vurdere dette. Vi er ikke imponert av syke lønningsposer eller firmahytter. Vi vil innovere, vi vil gjøre jobben, skjære gjennom og levere kvalitet, helt ut. Vi vil være stolte av det vi gjør og der vi jobber. Vi vil slå oss på brystet og si «Vi er Fortytwo! Vi har svaret!».

Vi har snakket med mange mennesker for å komme dit vi er nå. Det er tydelig at markedet trenger noe annet. Og det er tydelig at de virkelig gode talentene ønsker å jobbe med andre, virkelig gode talenter. Det blir en slags dominoeffekt.

## Vi er next gen-konsulenter
Konsulenter har gått fra å være generalister, til utviklere, spesialister, og plutselig cloud native. Vi har infrastrukturarkitekter, utviklere – front og back, UI-designere, løsningsarkitekter, automatiseringsingeniører, testere, prosjektledere, og så videre. Neste generasjon konsulenter forventes å kunne litt av alt. Og fortsatt inneha en høy EQ.

Vi disrupter ikke teknologien, men hvordan vi leverer teknologi. Vi er ikke nødvendigvis opptatt av å flytte deg til skyen, da det kan være et feil utgangspunkt. Vi tror at spissede, spesialiserte, små og konkrete managed services er veien å gå. Og det er i kontrast til gigantiske IT-prosjekter som aldri treffer målet, og få ser resultatet av på mange måneder.

## Vi har svaret. Og spørsmålene.
Det er ikke så lett for kunden å ha rett når de ikke vet hvilke spørsmål de bør stille for å få det riktige svaret. Det er ikke deres feil, der må bransjen ta et ansvar. Svaret kan egentlig være det du vil, basert på hvordan du spør. Om du stiller spørsmålet riktig kan svaret like gjerne være 42.

Vår jobb er ikke rett frem i dette landskapet. Vi skal levere på en annen måte enn bransjen er vant til. Vi skal innovere spissede managed services basert på kundenes use-caser. Vi skal også tørre å si nei. Vi skal holde fokus på det vi mener er det riktige. Og vi skal ikke være redde for å feile.

For å lykkes med dette trenger vi kun én ting: De riktige folkene som gir riktig kultur. Alt annet løser vi.

Vi er Amesto Fortytwo. Er du?
